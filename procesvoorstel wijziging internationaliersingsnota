Het college besluit:
In te stemmen met het uitgangspunt om een financiële scheiding aan te brengen in de kadernota Internationalisering tussen Internationalisering en Mondiale Bewustwording (inclusief stedenbanden);
In te stemmen met een bezuiniging in 2013 op internationalisering en mondiale bewustwording van slechts €27.800;
het procesvoorstel voor het aanpassen van de paragraaf van de kadernota  Internationalisering en de subsidieverordening vast te stellen. financiële
(Publieks-)samenvatting
De kadernota Internationalisering is 6 februari 2013 in de raadscommissie F en V behandeld. Daarbij werden veel bezwaren geuit tegen met name de financiele paragraaf en de communicatie rond de bezuinigingen. Voor het college was dit reden om het raadsvoorstel in te trekken en opnieuw te laten bezien.
Veel van de bezwaren van de raadsleden hebben te maken met de door de coalitie afgesproken bezuiniging van €50.000 op Internationalisering. Een deel van dit bedrag zal bezuinigd moeten gaan worden op subsidies aan organisaties die zich bezig houden met activiteiten die te maken hebben met mondiale bewustwording, waaronder ook de twee formele stedenbanden.

Inmiddels zijn deze organisaties formeel op de hoogte gesteld van het voornemen tot bezuinigen. In gesprekken met de organisaties zal worden bekeken welke gevolgen de bezuinigingen hebben voor deze organisaties. Deze gevolgen zullen in de nota worden beschreven, opdat de raad een beredeneerde keuze kan maken.

Voorgesteld wordt om een scheiding te maken in de budgetten voor Internationalisering. Nu lopen de werkbudgetten en budgettten voor subsidies door elkaar heen. Dit bemoeilijkt een zuivere discussie over bezuinigingen, omdat twee ongelijke grootheden tegen elkaar moeten worden afgewogen.

Voorgesteld wordt daarom om een werkbudget Internationalisering in te stellen, ter hoogte van €46.000 structureel, en een budget voor mondiale bewustwording en stedenbanden, ter hoogte van €128.000 structureel. Daarnaast blijft er uit het programma G-kracht een incidenteel budget voor internationale handel.
De subsidieverordening voor de subsidies ‘mondiale bewustwording en stedenbanden’ zal moeten worden aangepast, daartoe zal een voorstel worden gedaan.

Van de  door de coalitie afgesproken bezuiniging van €50.000 kan door reeds aangegane verplichtingen in 2013 slechts €27.800 worden behaald.  De overige € 22.200 zal op andere (incidentele) budgetten moeten worden bezuinigd buiten Internationalisering om. 



Inleiding
Het college heeft verzocht om te komen tot een procesvoorstel om de problemen rond de doorgang van de kadernota Internationalisering op te lossen.

Beoogd resultaat
Er komt een nieuwe financiële paragraaf bij de internationaliseringsnota, waarbij duidelijk onderscheid wordt gemaakt tussen werkbudget voor internationalisering en subsidiebudget voor mondiale bewustwording.
Voor het subsidiebudget wordt een nieuw artikel voor de subsidieverordening geschreven.
De beoogde bezuiniging wordt vanaf 2014 gerealiseerd, in 2013 zal de bezuiniging slechts deels op structurele budgetten kunnen worden behaald.
Bij de nota zal een toelichting voor de raad komen, waarin de gevolgen van de bezuinigingen worden uitgewerkt.
De Internationaliseringsnota wordt beleidsmatig niet aangepast.



Kader
De kadernota Internationalisering wordt dit jaar op verzoek van de raad herijkt. De contouren zijn in juli 2012 reeds met de raadscommisie F&V besproken. Het raadsvoorstel voor de uitgewerkte kadernota werd 6 februari 103 door het college teruggetrokken vanwege vragen over de financieringsparagraaf en de gevolgen van de door de coalitie opgelegde bezuiniging.

Argumenten/afwegingen
Er wordt gekozen voor een duidelijke scheiding tussen werkbudget voor Internationalisering en subsidiebudget voor organisaties die mondiale bewustwording nastreven, al dan niet via een Stedenbandorganisatie. Door duidelijke scheiding van de budgetten wordt het voor de raad inzichtelijk waarvoor het beschikbare geld wordt gebruikt, en wat de gevolgen van de opgelegde bezuiniging zijn. Een politieke discussie over of en hoeveel de lokale overheid moet doen aan mondiale bewustwording en ontwikkelingssamenwerking wordt hierdoor helder gemaakt: de raad kan haar afweging maken over de hoeveelheid beschikbaar geld voor dit soort activiteiten.

Een herijking van de subsidievoorwaarde is noodzakelijk om te zorgen voor een redelijke en ordentelijke verdeling van de beschikbare subsidiegelden.



Maatschappelijk draagvlak/participatie
De betrokken organisaties zijn formeel op de hoogte gesteld van het voornemen tot bezuiniging op hun subsidies. Hierdoor is ook een regulier traject van zienswijze en in later stadium bezwaar en beroep mogelijk.
Informeel wordt de komende weken met de organisaties overlegd om duidelijk te krijgen welke gevolgen de bezuinigingen hebben. Deze gevolgen zullen aan de raad kenbaar gemaakt worden.



Financiële consequenties
De vereiste bezuiniging van €50.000 wordt vanaf 2014 volledig behaald. In 2013 zal slechts €27.800 (structureel) worden behaald, vanwege reeds aangegane subsidieverplichtingen.

Realisering en evaluatie
De kadernota staat gepland voor de LTA van mei 2013. De voorstellen voor bezuiniging en wijziging van de subsidieverordening zullen voor die tijd gereed zijn.

BIJLAGE
Bijlage 1. Toelichting bezuiniging en subsidieverordening en procesvoorstel 

1. Toelichting bezuiniging

Conform het collegevoorstel wordt een scheiding aangebracht tussen de budgetten voor internationalisering en mondiale bewustwording. Deze scheiding zorg voor een zuivere discussie over bezuinigingen, omdat goed zichtbaar wordt welke budgetten worden gebruikt voor subsidies en welke voor andere internationale activiteiten.


Bezuinigingsvoorstel subsidies op mondiale bewustwording
budget 2008-2012
budget 2013
bezuiniging 2013
budget 2014-2016
bezuiniging 2014-2016
Stedenband Moermansk
63000
63000
0
58000
5000
Stedenband San Carlos
63000
63000
0
58000
5000
OCSW subsidies (Noordbaak, Gered Gereedschap, Vredes Informatiecentrum, Jabalya)
24200
24200
0
12000
12200
OCSW Internationalisering (vrij besteedbaar)
3800
0
3800
0
3800
totaal
154000
150200
3800
128000
26000


Bezuinigingsvoorstel Internationalisering
budget 2008-2012
budget 2013
bezuiniging 2013
budget 2014-2016
bezuiniging 2014-2016
BSD Stedenbanden
20000
0
20000
0
20000
BSD Externe Betrekkingen
50000
46000
4000
46000
4000
totaal
70000
46000
24000
46000
24000


2. Wijziging subsidieverordening

De huidige subsidieverordening  (hoofdstuk 2  paragraaf 4.3) voldoet niet voor de nieuwe situatie. Er is nu sprake van een (uitsluitend budgettair gelimiteerde) subsidie voor activiteiten van stedenbanden en subsidie voor mondiale bewustwording. In praktijk worden echter exploitatiesubsidies gegeven aan zowel de stedenbandorganisaties als de organisaties die zich bezig houden met mondiale bewustwording.
Voorgesteld wordt om een tweedeling te hanteren:
een exploitatiesubsidie voor stedenbanden, met een plafond € 116.000 per jaar (maximaal €58.000 per aanvrager), jaarlijks aan te vragen,
een activiteitensubsidie voor activiteiten voor mondiale bewustwording, jaarlijks in twee ‘calls’ van € 6.000, met een maximum subsidie per aanvrager per ‘call’ van € 1.500. 
De begripsbepalingen en subsidiabele activiteiten zullen worden aangescherpt, zodat alleen rechtspersonen zonder winstoogmerk en de huidige als stedenband aangemerkte organisaties recht kunnen doen gelden op subsidies.


3. Procesvoorstel

De planning en proces van de aangepaste kadernota tot aan de raadsbehandeling in mei wordt als volgt voorgesteld:

Periode
Actie
Actor
1 maart – 1 april
In kaart brengen gevolgen bezuiniging op gesubsidieerde instellingen en ontwerp wijzing subsidieverordening.
BSD ism CMS en betrokken gesubsidieerde instellingen
2, 9 en 16 april
Afweging van gevolgen voor gesubsidieerde instellingen en vaststellen financiële paragraaf kadernota internationalisering.

Vaststellen raadsvoorstel aangepaste kadernota Internationalisering.
College
16 – 25 april
Informeren van betrokken instellingen over voorgenomen gewijzigde financiële paragraaf
BSD ism CMS
8 mei
Behandeling kadernota in Raadscommissie F & V
Raad










